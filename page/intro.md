---
title: Projekt Otvoreni proračun
layout: page
---

## Izazov

Glavna zadaća vlade, upravnih, samoupravnih jedinica i skupština gradova je planiranje proračuna i nadzor rashoda izvršenih programa. Tim centralnim političkim procesom odlučuje se koje će aktivnosti vlast izvršiti - te sukladno tome i koje usluge neće biti osigurane. Ti dokumenti su mnogim građanima teško razumljivi - čime je taj važan proces nedostupan većini građana.

Na ovim internetskim stranicama želimo potaknuti otvorenost podataka odnosno transparentnost proračuna hrvatskih lokalnih jedinica - županija, gradova i općina. Građani ponekad na službenim internetskim stranicama svojih lokalnih jedinica ne mogu pronaći otvorene informacije o prijedlogu proračuna, izglasani proračun i proračun za građane. Provedeno istraživanje Otvorenost proračuna hrvatskih županija, gradova i općina (Ott, Bronić, Petrušić; 2013.) pokazalo je da je razina otvorenosti lokalnih proračuna, posebice općina, vrlo niska, rijetke se jedinice trude građanima približiti proračun, brojne jedinice imaju vrlo manjkave internetske stranice, a neke ih općine ni nemaju.

## Naš pristup

Za bolju otvorenost lokalnih proračuna ovdje koristimo internetsku aplikaciju otvorenog koda i omogućujemo svim lokalnim jedinicama koje to žele da otvore svoje proračune transparentno te da ih pravovremeno izdaju i bitno poprave kvalitetu prezentacije proračuna građanima.

Ukoliko su proračuni otvoreni, građani mogu pratiti i analizirati informacije, te ocjenjivati politične odluke vlati. Transparentni proračun štiti od rasipanja, prevare i zlouporabe, građanima omogućuje pozivanje vlasti na konkretnu odgovornost, jača povjerenje u političke procese, a može pomoći i privlačenju investiticija.

Više o provedenom istraživanju Otvorenost proračuna hrvatskih županija, gradova i općina možete pročitati u Newsletteru, br.81, 2013. Instituta za javne financije.

## Pomažemo lokalnim jedinicama postići transparentnost

Istraživanja pokazuju poražavajuće rezulate: izglasani proračun na svojim internetskim stranicama nije objavilo 40% županija, 35% gradova i 60% općina (Ott, Brnić, Petrušić; 2013).

U skladu s Akcijskim planom Partnerstva za otvorenu vlast, lokalne izvršne vlasti trebale bi objavljivati proračune za građane, prijedlog proračuna, izglasani proračun, te polugodišnji i godišnji izvještaj o izvršenju proračuna. Ministarstvo financija je u Uputama za izradu proračuna preporučilo objavu proračuna za građane, te on mora biti pisan jednostavnim i razumljivim jezikom s preglednim tabelama i grafikonima. Mora biti sveobuhvatan, relevantan, pouzdan i pravovremen.

Omogućite otvoreni proračun i transparentnu potrošnju u vašoj lokalnoj jedinici.

Otvoreni proračun pomaže vam da:

* pokažete prave podatke na vrijeme
* pokažete izglasan proračun
* pokažete polugodišnji izvještaj
* pokažete godišnji izvještaj
* pokažete grafikon proračuna uspoređen s izvršenjem proračuna
* pokažete vrijednosti uspoređene s prošlom godinom
* uštedite na vremenu
* besplatno objavite proračune i izvještaje.

Čak i ako vaša lokalna jedinica nema vlastitu internetsku stranicu, kod nas možete besplatno objaviti sve vaše proračune i izvještaje.

## Pomoć zajednice

Uz [576 jedinica](/page/faq.html) lokalne i područne (regionalne) samouprave u Hrvatskoj, ovo je ambiciozan projekt koji je moguć samo uz vašu podršku. {{ site.title }} je dobrovoljni projekt grupe volontera {{ site.owner.title }} koji potiče cijelu zajednicu na [sudjelovanje](/page/participate.html). Građani mogu zatražiti podatke koji nam nedostaju o proračunu od grada, općine ili županije gdje žive putem našeg portala za pravo na pristup informacijama [{{ site.foia_title }}]({{ site.foia_url }}) te ih prenijeti, vizualizirati i podijeliti sa drugima na {{ site.titledomain }}.
